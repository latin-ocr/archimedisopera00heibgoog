DE PLANORUM AEQUILIBRIIS etc. 151

sint tres magnitudines A, B, Γ, et centra graui·
tatis earum A, B, Γ puncta in eadem linea recta
posita. et magnitudines A, B, Γ aequales sint, et
lineae A Γ, ΓΒ aequales, dico, magnitudinis ex omni-
bus magnitudinibus compositae centrum grauitatis esse
punctum Γ. ,

nam quoniam magnitudines A, B aequale pondus
habent, centrum grauitatis erit punctum Γ, quoniam
ΛΓ = ΓΒ [prop. 4]. sed Γ etiam magnitudinis Γ
centrum grauitatis est. adparet igitur, etiam magni-
tudinis ex omnibus compositae centrum grauitatis
fore punctum, quod idem mediae magnitudinis cen-
trum grauitatis est.

COROLLARIUM 1.

Hinc manifestum est, quotcunque magnitudinum
imparium numero centra grauitatis in eadem linea
recta posita sint, si et magnitudines aequali spatio
a media distantes aequale pondus habeant, et lineae
inter centra earum positae aequales sint, magnitu-
dinis ex omnibus magnitudinibus compositae centrum
grauitatis fore punctum, quod idem mediae earum
centrum grauitatis sit.

